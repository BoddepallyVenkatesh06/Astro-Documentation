---
layout: ~/layouts/MainLayout.astro
title: Започваме!
---

Astro е модерен builder за статични сайтове. Научете всичко за Astro от [нашата начална страница](https://astro.build/) или от [release поста](https://astro.build/blog/introducing-astro). Тази страница е оглед на документацията на Astro и всички свързани ресурси.

## Пробвайте Astro

Най-лесният начин да пробвате Astro е да изпълните `npm create astro@latest` в нова локална директория. Нашият CLI Wizard ще Ви помогне да започнете нов Astro проект.

За да започнете с Astro в 5 бързи и лесни стъпки, посетете нашия [Гид за бърз старт](/bg/install/auto/).

Алтернативно, можете да прочетете нашия [Инсталационен гид](/bg/install/manual/) за всичко относно настройката на Astro.

### Онлайн площадки (playgrounds)

Ако искате да си експериментирате с Astro в браузъра, можете да използвате онлайн площадка за код. Пробвайте нашия "Hello World!" темплейт на [CodeSandbox](https://codesandbox.io/s/astro-template-hugb3).

_Бележка: някои функционалности (например: Fast Refresh) са лимитирани на CodeSandbox засега._

## Научете Astro

Всякакви видове хора с различни методи за обучение се ориентират към Astro. Независимо дали предпочитате по-теоретичен, или по-практически подход, ние се надяваме че ще намерите тази секция за полезна.

- Ако предпочитате да **учите чрез практика**, започнете с нашата [библиотека с примери](https://github.com/withastro/astro/tree/main/examples).
- Ако предпочитате да **учите концепции стъпка по стъпка**, започнете с нашите [базови концепции и гидове](/bg/core-concepts/project-structure/).

Като всяка непозната технология, Astro изисква известно време, за да се научи. Но с практика и малко търпение, ние сме сигурни, че _ще го схванете_ за нула време.

### Научете `.astro` синтаксис

Когато започнете да учите Astro, ще видите много файлове с разширение `.astro`. Това е **Компонентният синтаксис на Astro** -
специален файлов формат наподобяващ HTML, който Astro използва за изграждане на страници (templating). Направен е, така че да е познат на всеки с HTML или JSX опит.

Нашият помощен гид за [Astro компонентите](/bg/core-concepts/astro-components/) Ви запознава със синтаксисът на Astro и е най-добрият начин да се научите.

### API Справка

Тази секция е полезна, когато искате да научите повече детайли относно даден Astro API. Например - [Конфигурационната справка](/bg/reference/configuration-reference/) изброява всички възможни конфигурационни опции. [Справката за вградени компоненти](/bg/reference/api-reference/#built-in-components) изброява всички възможни базови (core) компоненти, като `<Markdown />` и `<Code />`.

### Версия на документацията

Тази документация винаги рефлектира последната стабилна версия на Astro. Когато пуснем версия 1.0, ще добавим опция за преглед на предишни или бъдещи версии.

## Бъдете информирани

Официалният източник за новини от екипа на Astro е Twitter акаунтът - [@astrodotbuild](https://twitter.com/astrodotbuild).

Публикуваме и съобщения относно нови версии в [нашия Discord сървър](https://astro.build/chat) в #announcements канала.

Не всяка нова версия на Astro заслужава собствен блог пост, но можете да намерите регистър на промените за всеки релийз в [`CHANGELOG.MD` файла, намиращ се в репото на Astro](https://github.com/withastro/astro/blob/main/packages/astro/CHANGELOG.md).

## Нещо липсва?

Ако нещо липсва в документацията или намирате нещо за объркващо, моля [подайте го като issue за документацията](https://github.com/withastro/astro/issues/new/choose) с Вашите предложения за подобрение или пуснете tweet към [@astrodotbuild](https://twitter.com/astrodotbuild). Обичаме да чуваме от Вас!

## Credit

Първоначално този гид е базиран на документацията на [React](https://reactjs.org/).
